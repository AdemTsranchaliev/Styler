<section class="no-border-bottom">
    <div class="container">
        <header class="section-header text-left">

            <h2>Общи условия</h2>
        </header>

        <ul class="faq-items">
            <li>
                <h5>Използване на нашите Услуги</h5>
                <p>Трябва да спазвате всички правила, които ви се предоставят в Услугите.
                    Не злоупотребявайте с Услугите ни. Например не ги възпрепятствайте и не се опитвайте да осъществявате достъп до тях по начин, различен от предоставените от нас интерфейс и инструкции. Можете да използвате нашите Услуги единствено както е разрешено от закона, включително приложимите закони и разпоредби за контрол на износа и реекспорта. Може да преустановим или спрем да ви предоставяме Услугите си, ако не спазвате условията или правилата ни или ако извършваме проверка на предполагаема злоупотреба.
                    Използването на Услугите ни не ви дава притежание върху права на интелектуална собственост в тях или върху съдържанието, до което осъществявате достъп. Не можете да използвате съдържание от Услугите ни, освен ако не получите разрешение от собственика му или ако това не е разрешено от закона по друг начин. Тези условия не ви дават правото да ползвате маркови характеристики или логотипи, използвани в Услугите ни. Не премахвайте, не прикривайте и не променяйте правни съобщения, показвани във или заедно с Услугите ни.
                    Услугите ни показват и съдържание, което не е на Styler. Отговорността за него се носи изцяло от субекта, който го предоставя. Възможно е да преглеждаме съдържание, за да определим дали не е незаконно или не нарушава правилата ни, и ако имаме достатъчно основания да смятаме, че е така, може да го премахнем или да откажем да го показваме. Това не означава непременно, че преглеждаме съдържанието, затова, моля, не приемайте, че го правим.
                    Във връзка с използването на Услугите от ваша страна може да ви изпращаме служебни или администраторски съобщения и друга информация. Може да се откажете от някои от тях.
                    Някои от Услугите ни са налични за мобилни устройства. Не ги използвайте по начин, който Ви разсейва и Ви пречи да спазвате законите за движение по пътищата или за безопасност.
                </p>
            </li>

            <li>
                <h5>Вашият профил в Styler</h5>
                <p>Може да ви е необходим профил в Styler, за да използвате някои от Услугите ни. Можете да си създадете свой собствен профил в Styler или такъв може да ви бъде зададен от администратор, например от вашия работодател или образователна институция. Ако използвате профил в Styler, зададен ви от администратор, може да важат различни или допълнителни условия и е възможно администраторът да има достъп до профила ви или да може да го деактивира.
                    За да защитите Профила си в Styler, не съобщавайте паролата си на никого. Вие сте отговорни за извършваната в него или чрез него дейност. Избягвайте да използвате същата парола като тази за Профила Ви в Styler за приложения на трети лица. Ако научите за неупълномощена употреба паролата или Профила си в Styler, изпълнете тези инструкции.
                </p>
            </li>

            <li>
                <h5>Поверителност и защита на авторските права</h5>
                <p>Правилата за поверителност на Styler обясняват как третираме личната ви информация и защитаваме поверителността ви, когато използвате Услугите ни. С използването на Услугите ни приемате, че Styler може да ползва тези данни съгласно правилата си за поверителност.
                    Отговаряме на известия за предполагаемо нарушаване на авторски права и прекратяваме профилите на многократните нарушители съгласно процедурата, изложена в Закона за авторските права в цифровото хилядолетие на САЩ.
                    Предоставяме информация, за да помогнем на притежателите на авторските права да управляват интелектуалната си собственост онлайн. Ако смятате, че някой нарушава авторските ви права, и искате да ни уведомите, можете да намерите информация за изпращането на известия и правилата на Styler относно отговарянето на тях в Помощния ни център.
                </p>
            </li>

            <li>
                <h5>Съдържанието ви в нашите Услуги</h5>
                <p>Някои от Услугите ни ви позволяват да качвате, подавате, съхранявате, изпращате или получавате съдържание. Вие си запазвате всички права на интелектуална собственост, които имате за него. Накратко, това, което ви принадлежи, си остава ваше.
                    Когато качвате, подавате, съхранявате, изпращате или получавате съдържание към или през Услугите ни, давате на Styler (и на работещите съвместно с нас) валиден в целия свят лиценз да използваме, хостваме, съхраняваме, възпроизвеждаме, модифицираме, създаваме производни произведения (например такива в резултат от превод, адаптация или други изменения, направени от нас, за да работи съдържанието ви по-добре с Услугите ни), съобщаваме, публикуваме, представяме публично, показваме публично и разпространяваме това съдържание. Правата, които предоставяте в този лиценз, са за ограничените цели на осигуряването на работата, популяризирането и подобряването на Услугите ни, както и на разработването на нови. Лицензът остава валиден дори ако спрете да използвате Услугите ни (например за малка бизнес обява, която сте добавили в Styler Карти). Някои Услуги може да ви предложат възможности за достъп и премахване на съдържанието, предоставено на тях. Също така в някои наши Услуги има условия или настройки, които ограничават сферата на употреба от наша страна на предоставеното от вас съдържание в тях. Уверете се, че имате необходимите права да ни предоставите този лиценз за съдържанието, което изпращате в Услугите ни.
                    Автоматизираните ни системи анализират съдържанието ви (включително имейлите ви), за да ви предоставят подходящи лично за вас функции на продуктите, като например персонализирани резултати от търсенето, специално приспособено рекламиране и откриване на спам и злонамерен софтуер. Този анализ се извършва, докато съдържанието се изпраща, получава и когато се съхранява.
                    Ако имате Профил в Styler, може да показваме името и снимката на Профила Ви, както и действията, които предприемате в приложения на Styler или в свързани с Профила Ви в Styler приложения на трети лица (например означавания с +1, изготвени от Вас отзиви и публикувани от Вас коментари) в Услугите ни, включително показването им в реклами и друг търговски контекст. Ще уважим направения от Вас избор за ограничаване на настройките за видимостта или споделянето в Профила Ви в Styler. Например, можете да изберете настройките си така, че името и снимката Ви да не се показват в реклама.
                    Можете да намерите още информация за начина, по който Styler използва и съхранява съдържанието, в Декларацията за поверителност или в допълнителните условия за конкретните Услуги. Ако изпратите отзиви или предложения за Услугите ни, може да ги използваме без задължения към вас.
                </p>
            </li>

            <li>
                <h5>Всичко за софтуера в Услугите ни</h5>
                <p>Когато дадена Услуга изисква или включва софтуер за изтегляне, той може да се актуализира автоматично на устройството ви, щом бъде налице нова версия или функция. Някои Услуги може да ви позволят да коригирате настройките си за автоматично актуализиране.
                    Styler ви дава персонален, валиден в целия свят, неизключителен, без право на преотстъпване и без лицензионни възнаграждения лиценз за използване на софтуера, предоставен ви от нас като част от Услугите. Този лиценз е с единствена цел да можете да работите със и да се възползвате от Услугите в предоставения от Styler вид и по разрешения от настоящите условия начин. Не можете да копирате, променяте, разпространявате, продавате или отдавате под наем която и да е част от нашите Услуги или включения в тях софтуер, нито да прилагате обратно инженерство или да правите опити за извличане на изходния код на такъв софтуер, освен ако законите забраняват тези ограничения или ако имате писмено разрешение от нас.
                    Софтуерът с отворен код е важен за нас. Част от софтуера, който се използва в Услугите ни, може да се предлага съгласно лиценз за отворен код, който ще ви предоставим. В лиценза може да има клаузи, които изрично заменят някои от настоящите условия.
                </p>
            </li>
        </ul>
    </div>
</section>